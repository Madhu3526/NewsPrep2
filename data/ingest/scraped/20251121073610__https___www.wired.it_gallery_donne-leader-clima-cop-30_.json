{
  "title": "7 donne che stanno facendo la differenza alla Cop30 di Belém",
  "text": "Colombiana, classe 1982, studi in filosofia e geografia politica, è direttrice dell’agenzia colombiana per l’ambiente. Figlia d’arte (anche il padre era nel giro ambientalista) ha avuto esperienze importanti a Londra. Nei giorni della Cop in molti hanno guardato alla Colombia come a uno dei fronti più avanzati nella lotta alla deforestazione e al cambiamento climatico: sin dall’inizio, con il summit dei leader, dove il presidente Gustavo Petro aveva annunciato che gli Stati Uniti (assenti a Belém e ritiratisi dall’Accordo di Parigi con uno dei primi atti della nuova era Trump) non sarebbero stati rimpianti. Aveva ragione. Bogotà ha presentato proposte avanzatissime sulla mitigazione, ma ha fatto anche passi concreti sulla deforestazione, impedendo nuove trivellazioni e miniere nella porzione di foresta amazzonica che ricade dentro i confini nazionali. Un messaggio a Lula, attaccato da molti sul tema.",
  "authors": [
    "Antonio Piemontese"
  ],
  "url": "https://www.wired.it/gallery/donne-leader-clima-cop-30/"
}